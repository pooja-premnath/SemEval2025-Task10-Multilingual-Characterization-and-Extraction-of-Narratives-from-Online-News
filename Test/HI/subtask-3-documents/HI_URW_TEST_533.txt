मिसाइलों की जंग: रूस के विशाल स्टॉक और यूक्रेन पर ताबड़तोड़ हमले

रूस के पास 50 हाइपरसोनिक किंझल मिसाइलें
दूसरी तरफ यूक्रेन की खुफिया एजेंसी की जानकारी के मुताबिक, रूस के पास मिसाइलों बहुत बड़ा स्टॉक मौजूद है. यूक्रेन के पास जितनी ATACMS हैं, उतनी यानी रूस के पास 50 हाइपरसोनिक किंझल मिसाइलें हैं. 500 अनिक्स और 350 कैलिबर मिसाइलों का स्टॉक है. रूस के पास 130 इस्कंदर मिसाइलें हैं.

रूस के पास मिसाइलों का जितना बड़ा स्टॉक है, उससे यूक्रेन का संपूर्ण दहन हो सकता है. दूसरी तरफ इन मिसाइलों का प्रोडक्शन भी तेज है. रूस एक महीने में ही 40 से 50 इस्कंदर मिसाइलें बना लेता है. हर महीने रूस में ऐसी 50 कैलिबर मिसाइलें तैयार होती हैं.

कुर्स्क में यूक्रेनी फौज पर 400 गोले दागे गए
यानी एक तरफ यूक्रेन के लिए हथियारों का रास्ता बंद हो रहा है तो दूसरी तरफ रूस बेहद तेजी से हथियार बना रहा है. अगले 30 दिनों में यूक्रेन की क्या हालत होगी, इसका अंदाजा आप पिछले 24 घंटे और 7 दिनों में हुए हमलों से लगा सकते हैं. रूस के ताबड़तोड़ प्रहार से यूक्रेन लाचार होता जा रहा है.

बीते 24 घंटे में यूक्रेन पर 158 बार हमले हुए हैं. सबसे भीषण जंग पोक्रोवस्क और कुर्स्क में चल रही है. पोक्रोवस्क में रूसी सेना ने 54 बार हमला किया तो वहीं कुर्स्क में यूक्रेनी फौज पर 400 गोले दागे गए हैं. बीते सात दिनों से यूक्रेन पर लगातार प्रहार हो रहा है. रूस ने 280 गाइडेड बम से हमला किया.
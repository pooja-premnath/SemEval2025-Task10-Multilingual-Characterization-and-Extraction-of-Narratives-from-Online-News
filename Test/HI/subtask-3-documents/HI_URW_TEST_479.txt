यूक्रेन और रूस के बीच बढ़ती हमले की तीव्रता: ड्रोन, मिसाइलों और ईंधन केंद्रों पर हमला

यूक्रेन कर रहा ताबड़तोड़ हमले
इतना ही नहीं इससे पहले दक्षिणी रूस में यूक्रेन ने ड्रोन हमले किए थे। यूक्रेन की ओर से किए गए ड्रोन हमलों में नौ साल के एक बच्चे की मौत हो गई थी और एक प्रमुख ईंधन डिपो में आग लग गई थी। यूक्रेन के जनरल स्टाफ ने कहा कहा था कि दक्षिणी रूस में यूक्रेनी ड्रोन ने रात में ओर्योल क्षेत्र में एक प्रमुख ईंधन डिपो को निशाना बनाया। जनरल स्टाफ और रूसी टेलीग्राम समाचार चैनलों द्वारा प्रकाशित तस्वीरों में ईंधन डिपो से धुएं के विशाल गुबार दिखाई दे रहे थे। 
रूस ने भी किए भीषण हमले
इस बीच यहां यह भी बता दें कि, यूक्रेन के ये हमले रूस द्वारा अपने पड़ोसी देश पर 93 क्रूज और बैलिस्टिक मिसाइलें और लगभग 200 ड्रोन दागे जाने के बाद किए जा रहे हैं। जेलेंस्की ने कहा है कि रूस लाखों लोगों को आतंकित कर रहा है। वहीं, रूस के रक्षा मंत्रालय ने कहा है कि रूसी सेना ने यूक्रेन में महत्वपूर्ण ईंधन और ऊर्जा केंद्रों पर लंबी दूरी की सटीक मिसाइलों और ड्रोन से हमले किए हैं।
रूस ने किए ताबड़तोड़ हमले

यूक्रेन के ये हमले रूस द्वारा अपने पड़ोसी देश पर 93 क्रूज और बैलिस्टिक मिसाइलें और लगभग 200 ड्रोन दागे जाने के एक दिन बाद हुए हैं। इन हमलों से यूक्रेन के ऊर्जा ढांचे को और नुकसान पहुंचा है। जेलेंस्की ने कहा कि रूस ऐसे हमलों से लाखों लोगों को आतंकित कर रहा है। यूक्रेन की वायु सेना के अनुसार, रूस ने शनिवार को भी अपने ड्रोन हमले जारी रखे। वायु सेना के बयान के अनुसार, 58 ड्रोन को मार गिराया गया और 72 अन्य इलेक्ट्रॉनिक जैमिंग के कारण रास्ते से भटक गए। वहीं, रूस के रक्षा मंत्रालय ने कहा है कि रूसी सेना ने यूक्रेन में महत्वपूर्ण ईंधन और ऊर्जा केंद्रों पर लंबी दूरी की सटीक मिसाइलों और ड्रोन का इस्तेमाल किया।
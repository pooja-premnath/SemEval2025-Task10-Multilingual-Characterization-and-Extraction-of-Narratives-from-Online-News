रूस के जिस शहर में हुआ था BRICS, यूक्रेन ने उसी कजान में किया 9/11 जैसा अटैक, ड्रोन से बिल्डिंग पर हमला

यूक्रेन के साथ रूस की युद्धविराम की बातचीत की सुगबुगाहट चल ही रही थी कि इस बीच कजान शहर में एक बड़ा ड्रोन हमला हुआ है, जिसमें तीन ऊंची इमारतों को निशाना बनाया गया. इस घटना ने पूरे क्षेत्र में दहशत फैला दी, हमले के चलते एक ऊंची बिल्डिंग में आग लग गई. सोशल मीडिया पर वायरल हो रहे वीडियो में दिख रहा है कि ड्रोन सीधा बिल्डिंग से टकराया है. ये हमला ठीक उसी तरह हुआ जैसे 9/11 हमला हुआ था. कजान वही शहर है जहां इस बार का ब्रिक्स सम्मेलन भी हुआ था.

तुलना 9/11 के वर्ल्ड ट्रेड सेंटर हमले से..
असल में रूसी रक्षा मंत्रालय ने बताया है कि उनका एयर डिफेंस सिस्टम एक ड्रोन को नष्ट करने में सफल रहा, लेकिन अन्य ड्रोन हमलों से नुकसान को नहीं टाला जा सका. इसका मतलब एक नहीं कई ड्रोन अटैक हुए हैं. कजान वही शहर है, जहां 2024 में ब्रिक्स सम्मेलन आयोजित किया गया था. हमले के बाद से इस घटना की तुलना 9/11 के वर्ल्ड ट्रेड सेंटर हमले से की जा रही है. 

हमला यूक्रेन द्वारा किया गया?
इधर रूस के कजान में हुआ यह ड्रोन अटैक अंतरराष्ट्रीय चर्चा का विषय बन गया है. इस घटना में सोवेत्स्की, किरोव्स्की और प्रिवोलज्स्की नामक जगहों पर भारी नुकसान की खबर है. रूसी अधिकारियों का दावा है कि यह हमला यूक्रेन द्वारा किया गया है. कजान के मेयर ऑफिस ने बताया कि मौके पर बचाव कार्य जारी है.
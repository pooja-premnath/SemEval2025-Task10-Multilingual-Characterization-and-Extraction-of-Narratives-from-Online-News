यूक्रेन पर रूस के हमले का दृश्य बताकर कंप्यूटर जेनरेटेड वीडियो शेयर

यूक्रेन पर रूस के हमले के बीच एक वीडियो क्लिप सोशल मीडिया पर काफी शेयर की जा रही है. इसे यूक्रेन पर रूसी हमले का दृश्य बताया जा रहा है. ट्विटर पर #worldwar3 के साथ ये वीडियो पोस्ट किया गया है.

पत्रकार धीरज चौधरी ने भी इसी हैशटैग के साथ वीडियो ट्वीट किया है.

वीडियो को गौर से देखने पर हमें इसमें कुछ बातें नोटिस की जिससे ये पता चल रहा था कि वीडियो असली नहीं है, बल्कि कंप्यूटर से बनाया गया है.

वीडियो में दिख रहे विमान असल में हिल नहीं रहे हैं. कैमरे के हिलने और लाइट्स फ़्लैश होने की वज़ह से विमान स्पीड में दिखते हैं.
11 सेकेंड पर जब कैमरा किसी एक प्लेन पर ज़ूम होता है, तो ये साफ तौर पर देखा जा सकता है कि ये आधुनिक लड़ाकू विमान नहीं हैं.

हमने वीडियो से एक फ़्रेम लेकर यांडेक्स पर रिवर्स इमेज सर्च किया. हमें 4 अक्टूबर, 2021 को इंस्टाग्राम पर अपलोड किया गया ये वीडियो मिला जिससे ये साबित होता है कि वीडियो यूक्रेन क्राइसिस से संबंधित नहीं है.

वीडियो पर किए गए कमेंट्स से भी ये पता चलता है कि ये कंप्यूटर जेनरेटेड है.

न्यूज़ चेकर के मुताबिक, वीडियो को असल में बोरिस J.A. ने बनाया था. बोरिस एक 3D एनिमेटर हैं और उन्होंने अपने इंस्टाग्राम पर इसी तरह के कई वीडियोज़ अपलोड किए हैं. बोरिस के यूट्यूब चैनल में उनके वॉटरमार्क के साथ यही वीडियो अपलोड किया गया है.
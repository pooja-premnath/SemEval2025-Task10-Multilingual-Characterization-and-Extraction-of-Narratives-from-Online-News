रूस में घुसकर यूक्रेन का 'लंका'कांड? मिसाइल डिजाइनर के मर्डर ने पुतिन को हिला दिया!

दुनिया अगर शतरंज की बिसात है तो अमेरिका को उसका कथित बादशाह, उसके बाद परमाणु बमों के जखीरे यानी पावरहाउस मोड में रूस का नाम आता है. सुपरपावर कौन? इस बहस से इतर पुतिन (Vladimir Putin) रूस को दुनिया का बेताज बादशाह बताते हैं. ये भूमिका इसलिए, क्योंकि दावा किया जा रहा है कि अमेरिका की शय पर यूक्रेन ने मॉस्को में पुतिन के एजेंट्स की आंख से काजल चुराते हुए उनकी नाक के नीचे उनके सबसे बड़े डिफेंस माइंड्स में से एक टॉप मिसाइल प्रोग्रामर को मार दिया.

ज़ी न्यूज़ इस दावे की पुष्टि नहीं करता, लेकिन ये सच है कि टॉप रूसी मिसाइल वैज्ञानिक की हत्या से हड़कंप मच गया है. चूंकि पुतिन खुद एक सीक्रेट एजेंट रह चुके हैं, इसलिए कहा जा रहा है कि ये चूक उन्हें सहन नहीं हो पा रही है.

'कीव इंडिपेंडेंट' की रिपोर्ट के मुताबिक, रूस-यूक्रेन युद्ध (Russia Ukraine war) की जंग में इस्तेमाल की गई मिसाइलों को डेवलप करने वाली रूसी कंपनी मार्स डिजाइन ब्यूरो के डिप्टी जनरल डिजाइनर और सॉफ्टवेयर हेड मिखाइल शेट्स्की की हत्या हो गई है. एक टेलीग्राम चैनल और अन्य रूसी और यूक्रेनी सोर्स के मुताबिक, क्रेमलिन से 8 मील दूर कुज़्मिंस्की फारेस्ट पार्क में एक अज्ञात हत्यारे ने गोली मारकर मिखाइल की हत्या कर दी.
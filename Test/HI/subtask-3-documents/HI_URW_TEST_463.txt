रूस पर हुआ 9/11 जैसा घातक हमला, कजान में कई इमारतों से टकराए यूक्रेनी ड्रोन

रूस के कजान शहर पर 9/11 जैसे घातक हमले से हड़कंप मच गया। स्थानीय अधिकारियों के अनुसार यूक्रेनी ड्रोन ने कजान की आवासीय इमारतों को टक्कर मारी है। इससे इमारतों के परखच्चे उड़ गए और भीषण आग लग गई। मौतों और अन्य नुकसान का आंकलन किया जा रहा है। मौके पर राहत और बचाव दल पहुंच गए हैं।
मॉस्कोः रूस पर 9/11 जैसे घातक हमले की सूचना सामने आ रही है। बताया जा रहा है कि यूक्रेनी ड्रोन रूस में कई आवासीय इमारतों को टक्कर मारी है। यह हमला रूस के कजान में किया गया। इससे इमारतों के परखच्चे उड़ गए और भीषण आग लग गई। मौतों और अन्य नुकसान का आंकलन किया जा रहा है। मौके पर राहत और बचाव दल पहुंच गए हैं।
स्थानीय अधिकारियों के अनुसार कई विस्फोटकों से भरे यूएवी ने कज़ान की हाईराइज इमारतों को टारगेट किया। इसके बाद उन इमारतों में भीषण आग लग गई। अधिकारियों के अनुसार यह घटना शनिवार सुबह हुई, जिसमें कज़ान शहर में तीन कामिकेज़ ड्रोनों ने कई आवासीय ऊंची इमारतों पर हमला किया। कई मीडिया समूहों ने इस हमले का प्रत्यक्षदर्शियों द्वारा शूट किए गए वीडियो क्लिप प्रकाशित किए हैं, जो हमले के क्षण और उसके परिणामों की भयावहता को दर्शा रहे हैं।
प्रभावितों को इमारत से निकाला जा रहा
अभी तक इस घटना में किसी की मौत होने की सूचना नहीं है। मगर स्थानीय अधिकारियों ने कहा है कि घटना स्थल पर आपातकालीन सेवाएं भेज दी गई हैं। टेलीग्राम चैनलों का दावा है कि प्रभावित इमारतों से निवासियों को निकाला जा रहा है। इससे पहले रूसी रक्षा मंत्रालय ने शनिवार को अपने टेलीग्राम चैनल पर कहा था कि उसके हवाई सुरक्षा बलों ने तातारस्तान गणराज्य की राजधानी कजान शहर के ऊपर एक यूक्रेनी मानवरहित हवाई वाहन को मार गिराया है। 
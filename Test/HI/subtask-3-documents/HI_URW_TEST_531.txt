समझौता नहीं, यूक्रेन में मचेगी तबाही! रूस ने ठुकराया ट्रंप का ऑफर, तेज की कब्जे की जंग

रूस ने डोनाल्ड ट्रंप के दो आइडिया रिजेक्ट कर दिए हैं. उसने साफ कर दिया है कि अमेरिका से युद्ध पर न तो किसी तरह की डील की जाएगी और न ही यूक्रेन में बाहरी देशों की सेना का आना मंजूर किया जाएगा. उसने यूक्रेन पर कब्जे की जंग को और तेज कर दिया है.
क्या ट्रंप यूक्रेन-रूस के बीच युद्धविराम करा सकेंगे? रूस से जो संकेत मिले हैं, उससे ये मुश्किल लग रहा है, क्योंकि ट्रंप के दो आइडिया रूस ने रिजेक्ट कर दिए हैं. रूस ने साफ कर दिया है कि अमेरिका से युद्ध पर न तो किसी तरह की डील की जाएगी और न ही यूक्रेन में बाहरी देशों की सेना का आना मंजूर किया जाएगा. रूस के रुख से साफ है कि किसी भी कीमत पर यूक्रेन की स्थिति पहले जैसी नहीं रहने दी जाएगी. यूक्रेन भौगोलिक तौर पर भी बदला जाएगा और उसका अस्तित्व भी पहले जैसा नहीं रहेगा.
यही वजह है कि यूक्रेन पर कब्जे की जंग को और तेज कर दिया गया है. ताबड़तोड़ प्रहार से यूक्रेन दहल रहा है. यूक्रेन की जमीन पर बर्फ है और आसमान से लगातार आग बरस रही है. रूस की इस्कंदर मिसाइल तबाही मचा रही है. कामिकाजे ड्रोन से धमाके हो रहे हैं. यूक्रेन के सैनिक किसी तरह फ्रंटलाइन पर डटे हैं लेकिन बारूद की कमी के चलते आर्टिलरी खामोश है.
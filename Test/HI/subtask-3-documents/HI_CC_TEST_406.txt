भारत को बोलने का अवसर न मिलना और जलवायु वित्त पर दबाव

आग्रह के बावजूद भारत को नहीं दिया गया बोलने का मौका
भारत ने कहा कि उसने सम्मेलन में नए पैकेज को अंगीकार किए जाने से पहले बोलने का मौका देने का आग्रह किया था, जिसे नजरअंदाज किया गया। रैना ने कहा, हमने अध्यक्ष व उसके सचिवालय को सूचित किया था कि हम पैकेज को अंगीकार करने के किसी भी निर्णय से पहले अपनी बात रखना चाहते हैं। हालांकि, यह सभी जानते हैं कि सबकुछ पहले से प्रबंधित था। हम इस घटनाक्रम से बहुत निराश हैं।
विकसित देश ग्रीनहाउस गैस उत्सर्जन के लिए जिम्मेदार, इसलिए चाहिए वित्तीय मदद
भारतीय आरि्थक सलाहकार रैना ने कहा, विकसित देश ऐतिहासिक रूप से जलवायु परिवर्तन को बढ़ावा देने वाले ग्रीनहाउस गैस उत्सर्जन के लिए जिम्मेदार रहे हैं। उनसे यह अपेक्षा की जाती है कि वे विकासशील व निम्न आय वाली अर्थव्यवस्थाओं को वित्त, प्रौद्योगिकी तथा क्षमता निर्माण सहायता प्रदान करें, ताकि उन्हें गर्म होती दुनिया से निपटने में मदद मिल सके। उन्होंने 2009 में 100 अरब डॉलर के पैकेज का एलान किया था। वर्ष 2020 तक पैकेज के सिर्फ 70 प्रतिशत लक्ष्य को ही हासिल किया सका और वह भी कर्ज की शक्ल में। 300 अरब डॉलर से विकासशील देशों का कुछ नहीं होने वाला। भारत की कड़ी प्रतिक्रिया के बाद अब विकसित देशों पर जलवायु वित्त को बढ़ाने का दबाव बढ़ गया है।


